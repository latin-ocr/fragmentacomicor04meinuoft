’ 736 PHILEMONIS

hominum defimve, solus AEr ille ego,
quem nomine alio nuncupffnt Diespitrem.
tum vero ubique ego adsum, quod proprium est dei.
Patris, Athenis hic et in Siculo solo:
in urbibus conspicior, in penatibus·
vobis in ipsis nulla portiuncula est,
ubi non sit aer: unde, praesens omnibus
quum sit, necesse est rerum et ignoret nihil.
’ 111.
At cur Prometheus fictor humani gregis
animantiumque reliquorum, unam singulis
generibus bestiarum naturam dedit?
immane cunctis robur est leonibus:
ingenium pavidum lepores nusquam non habent:
nec inter vulpes alia vafris moribuS‚
alia est simplicibus: quin tricena vulpium
si forte millia in unum contraxis locum,
erit per omnes unus ingenii tenor.
at inter homines quot sunt numero corpora,
totidem videre est studia et vivendi modos.
IV.
Si rem fatemur, omnium miserrimum
quaecumque vivunt aestimandus est homo.
nam curiosa cuncta sollicitudine
rimans laborat semper, et saepe excidit.
tum terra mater ceteris animantibus
quotidianum sponte victum suggerit,
dans sponte: non, ut nobis, quando plurima
praebuimus ipsi, quod satum est, sortem meram
resolvit aegre: foenore ut se liberet
allegat aestum vel pruinosum gelu.
ac forte, solus quando homo negotium
ipsi facessit, dum fodit subter super,
frustratione hac se vicissim ulciscitur.
V.
Here, persaepe homines graviora efficiunt mala

