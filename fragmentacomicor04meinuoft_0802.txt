78⁰ MENANDRI

ΧΠ.
Adolescens, id quod res est non intellegis:
vitio suopte consumuntur singula,
et rei cuiusque pernicies intus latet:
sic est ferrugo ferro, si considereS,
ligno teredo, tineaeque vestibus,
invidia vero, quod malorum pessimum est,
tabem creavit et creabit et creat,
vere satelles animi corrupti impia,

Xlll.
Ο Dercippe et Mnesippe‚ quum conviciis,
excepti, aut quum vexati sumus iniuriis,
praesidium nobis tunc amici sunt boni.
nam dum dolere sine metu ludibrii
licet, atque adest qui ferat id familiariter
societque luctum, tanto quisque tempore
levatus conquiescit a sensu mali.

XIV.
Cui tandem mancipatus est rei?
vultui? nugaris: omnes unam, id si foret,

amarent, quando aspectus iudicium est idem.

at forte amantem illecebrae consuetudinis
trahere putantur? atqui eadem utentium
alter nil triste patitur, quin ridens abit:
alter disperiit. morbus animi, occasio est:
haec si quem feriit intuS‚ is vulnus trahit.

XV.
iniuriarum si improbis auctoribus
reponeremus ultionem singuli,
nobis putantes fieri ⁸quod fit alteri,
inter nos iuncti conspiratis viribus,
non praevaleret in innocentiam impetus.
audax malorum: qui custoditi undique,
iussique poenas quas merentur pendere,

aut nulli penitus essent, aut pauci admodum,

- ·<-.-⁴.·

