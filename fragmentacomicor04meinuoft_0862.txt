840 PHOENlClDES. POSlDlPl’US.

PHOENICIDES.

 

Ex lNcmRTA FABULA.

Non possum vitam ducere hanc meretriciam, ·
ita me Venus amet, Pythian: nec dic mihi,
diuperii: nihil id ad me, cupio absistere.
amator primus obtigit miles mihi:

is mihi narrabat pugnas liberaliter, -

et vulnera ostentabat, sed dabat nihil.

multas a Rege se retulisse gratias
memorabat, repetens hoc identidem mihi,

et propter illas quas narrabat gratias

totum sibi annum me ductavit gratiis:

quare hunc reliqui. glorioso militi

successit medicus, multos qui quottidie
urebat et secabat, pauper carnifex,

qui mihi multo illo> visus est crudelior=
narrabat ille quod hic faciebat sedulo.
Fortuna tertium mihi dedit philosophum,

cui pallium erat et barba et sermonum satis:
tum vero in manifestarium incidi malum:
nam nihil erat quod daret, et si quid poscerem,
pecunia non est bonum, ait: quod si dicerem,
ergo malum‘ illud proiice, audibat nihil.

POSIDIPPUS.

 

ΑΝΑΒΛΕΠΩΝ

Ego iam modo adeo cum coquum conducerem
coquorum vitia facile perdidici omnia.

operam dum cupiunt inter se intervertere,
nasi iudicio caret hic, aiebant, malum

os isti est, illi lingua est non sat continens„

